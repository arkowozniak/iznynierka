SENTENCJA
Wojewódzki Sąd Administracyjny w Lublinie w składzie następującym: Przewodniczący: WSA Małgorzata Fita po rozpoznaniu w dniu 8 października 2015 r. na posiedzeniu niejawnym sprawy ze skargi Bogusława Górniak na decyzję Dyrektora Izby Skarbowej z dnia 10 maja 2015 r. nr I SA/Bk 1175/15 w przedmiocie zryczałtowanego podatku dochodowego od osób fizycznych od dochodów nie znajdujących pokrycia w ujawnionych źródłach przychodów za 2009 r. postanawia: - odrzucić skargę.
UZASADNIENIE
W dniu 15 maja 2015 r. do Wojewódzkiego Sądu Administracyjnego w Lublinie wpłynęła skarga Bogusława Górniak na decyzję Dyrektora Izby Skarbowej z dnia 10 maja 2015 r. nr I SA/Bk 1175/15 w przedmiocie zryczałtowanego podatku dochodowego od osób fizycznych od dochodów nie znajdujących pokrycia w ujawnionych źródłach przychodów za 2009 r.
W wykonaniu zarządzenia Przewodniczącego Wydziału I z dnia 18 czerwca 2015 r. skarżąca została wezwana do usunięcia braku formalnego skargi poprzez jej własnoręczne podpisanie lub nadesłanie egzemplarza skargi podpisanej, w terminie 7 dni od dnia doręczenia wezwania, pod rygorem jej odrzucenia.
Jak wynika ze zwrotnego poświadczenia odbioru, wezwanie do usunięcia braku formalnego skargi zostało doręczone w sposób prawem przewidziany dnia 26 czerwca 2015 r. (zwrotne poświadczenie odbioru k. – 26).
Pomimo upływu zakreślonego, siedmiodniowego terminu brak formalny skargi wskazany w zarządzeniu nie został usunięty.
Wojewódzki Sąd Administracyjny w Lublinie zważył, co następuje:
Art. 58 § 1 pkt 3 ustawy z dnia 30 sierpnia 2002 r. – Prawo o postępowaniu przed sądami administracyjnymi (Dz.U. z 2012 r. poz. 270 ze zm.) - zwanej dalej ppsa stanowi, że sąd odrzuca skargę, gdy nie uzupełniono w wyznaczonym terminie jej braków formalnych.
W rozpatrywanej sprawie wezwanie do uzupełnienia braku formalnego skargi zostało doręczone w sposób prawem przewidziany, w dniu 26 czerwca 2015 r., zatem zakreślony 7 dniowy termin do jego usunięcia upłynął bezskutecznie dnia 3 lipca 2015 r.
Z powyższych względów oraz na podstawie art. 58 § 3 ppsa, należało orzec jak w sentencji.